{
    "lyrics": [
        "అసిత కృతం శివ స్తోత్రం",
        "అసిత ఉవాచ ॥",
        "జగద్గురో నమస్తుభ్యం శివాయ శివదాయ చ",
        "యోగీంద్రాణాం చ యోగీంద్ర గురుణాం గురవే నమః",
        "మృత్యోర్మృత్యుస్వరూపేణ మృత్యుసంసారఖండన",
        "మృత్యోరీశ మృత్యుబీజ మృత్యుజయ నమోస్తు తే",
        "కాలరూపం కలయతాం కాలకాలేశ కారణ",
        "కాలాదతీత కాలస్థ కాలకాల నమోస్తు తే",
        "గుణాతీత గుణాధార గుణబీజ గుణాత్మక",
        "గుణీశ గుణినాం బీజ గుణినాం గురవే నమః",
        "బ్రహ్మస్వరూప బ్రహ్మజ్ఞ బ్రహ్మభావే చ తత్పర",
        "బ్రహ్మబీజ స్వరూపేణ బ్రహ్మబీజ నమోస్తు తే",
        "ఇతి స్తుత్వా శివం నత్వా పురస్తస్థౌ మునీశ్వరః",
        "దీనవత్సాశ్రునేత్రశ్చ పుళకాంచితవిగ్రహః",
        "అసితేన కృతం స్తోత్రం భక్తియుక్తశ్చ యః పఠేత్",
        "వర్షమేకం హవిష్యాశీ శంకరస్య మహాత్మనః",
        "స లభేద్వైష్ణవం పుత్రం జ్ఞానినం చిరజీవినమ్",
        "దరిద్రో భవేద్ధనాఢ్యో మూకో భవతి పండితః",
        "అభార్యో లభతే భార్యాం సుశీలాం చ పతివ్రతామ్",
        "ఇహ లోకే సుఖం భుక్త్వా యాత్యంతే శివసన్నిధిమ్",
        "ఇదం స్తోత్రం పురా దత్తం బ్రహ్మణా చ ప్రచేతసే",
        "ప్రచేతసా స్వపుత్రాయాసితాయ దత్తముత్తమమ్",
        "ఇతి శ్రీబ్రహ్మవైవర్తే మహాపురాణే శ్రీకృష్ణజన్మఖండే",
        "అసితకృతం శివస్తోత్రం సంపూర్ణమ్"
    ]
}