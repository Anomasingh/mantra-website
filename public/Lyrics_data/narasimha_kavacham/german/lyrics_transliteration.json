{
    "lyrics": [
        "Nṛsiṁhakavacaṁ vakṣye prahlādenoditaṁ purā.",
        "Sarvarakṣākaraṁ puṇyaṁ sarvopadravanāśanam.",
        "Sarva sampatkaraṁ caiva svargamokṣapradāyakam.",
        "Dhyātvā nṛsiṁhaṁ deveśaṁ hemasiṁhāsanasthitam.",
        "Vivṛtāsyaṁ trinayanaṁ śaradindusamaprabham.",
        "Lakṣmyāliṅgitavāmāṅgaṁ vibhūtibhirupāśritam.",
        "Caturbhujam komalāṅgaṁ svarṇakuṇḍalaśobhitam.",
        "Sarojaśobhitoraskaṁ ratnakeyūramudritam.",
        "Taptakāñcanasaṁkāśaṁ pītanirmalavāsasam.",
        "Indrādisuramaulisthasphuranmāṇikyadīptibhiḥ.",
        "Virājitapadadvandvaṁ śaṅkhacakrādi hetibhiḥ.",
        "Garutmatā ca vinayāt stūyamānaṁ mudānvitam.",
        "Svahṛtkamalasaṁvāsaṁ kṛtvā tu kavacaṁ paṭhet.",
        "Nṛsiṁho me śiraḥ pātu lokarakṣārthasambhavaḥ.",
        "Sarvago’pi stambhavāsaḥ bhālaṁ me rakṣatu dhvanim.",
        "Nṛsiṁho me dṛśau pātu somasūryāgnilocanaḥ.",
        "Smṛtiṁ me pātu nṛharirmunivaryastutipriyaḥ",
        "Nāsaṁ me siṁhanāsastu mukhaṁ lakṣmīmukhapriyaḥ.",
        "Sarvavidyādhipaḥ pātu nṛsiṁho rasanāṁ mama.",
        "Vaktraṁ pātvinduvadanaṁ sadā prahlādavanditaḥ.",
        "Nṛsiṁhaḥ pātu me kaṇṭhaṁ skandhau bhūbhārāntakṛt.",
        "Divyāstraśobhitabhujo nṛsiṁhaḥ pātu me bhujau.",
        "Karau me devavarado nṛsiṁhaḥ pātu sarvataḥ.",
        "Hṛdayaṁ yogisādhyaśca nivāsaṁ pātu me hariḥ.",
        "Madhyaṁ pātu hiraṇyākṣavakṣaḥkukṣividāraṇaḥ.",
        "Nābhiṁ me pātu nṛhariḥ svanābhi brahmasaṁstutaḥ.",
        "Brahmāṇḍakoṭayaḥ kaṭyāṁ yasyāsau pātu me kaṭim.",
        "Guhyaṁ me pātu guhyanāṁ mantrāṇāṁ guhyarūpadṛk.",
        "Ūru manobhavaḥ pātu jānunī nararūpadhṛk.",
        "Jaṅghe pātu dharābhārahartā yo’sau nṛkesarī.",
        "Surarājyapradaḥ pātu pādau me nṛharīśvaraḥ.",
        "Sahasraśīrṣā puruṣaḥ pātu me sarvaśastanum.",
        "Mahograḥ pūrvataḥ pātu mahāvīrāgrajo’gnitaḥ.",
        "Mahāviṣṇurdakṣiṇe tu mahājvālastu nairṛtau",
        "Paścime pātu sarveśo diśi me sarvatomukhaḥ.",
        "Nṛsiṁhaḥ pātu vāyavyāṁ saumyāṁ bhūṣaṇavigrahaḥ.",
        "Īśānyāṁ pātu bhadro me sarvamaṅgaladāyakaḥ.",
        "Saṁsārabhayataḥ pātu mṛtyormṛtyurnṛkesarī",
        "Idaṁ nṛsiṁhakavacaṁ prahlādamukhamaṇḍitam.",
        "Bhaktimān yaḥ paṭhennityaṁ sarvapāpaiḥ pramucyate.",
        "Putravān dhanavān loke dīrghāyurupajāyate.",
        "Yaṁ yaṁ kāmayate kāmaṁ taṁ taṁ prāpnotyasaṁśayam.",
        "Sarvatra jayamāpnoti sarvatra vijayī bhavet.",
        "Bhūmyantarīkṣadivyānāṁ grahāṇāṁ vinivāraṇam.",
        "Vṛścikoragasaṁbhūta viṣāpaharaṇaṁ param.",
        "Brahmarākṣasayakṣāṇāṁ dūrotsāraṇakāraṇam.",
        "Bhūrje vā tālapatre vā kavacaṁ likhitaṁ śubham.",
        "Karamūle dhṛtaṁ yena sidhyeyuḥ karmasiddhayaḥ.",
        "Devāsuramanuṣyeṣu svaṁ svameva jayaṁ labhet.",
        "Ekasandhyaṁ trisandhyaṁ vā yaḥ paṭhenniyato naraḥ.",
        "Sarvamaṅgalamāṅgalyaṁ bhuktiṁ muktiṁ ca vindati.",
        "Dvātriṁśatisahasrāṇi paṭhet śuddhātmanāṁ nṛṇām.",
        "Kavacasyaāsya mantrasya mantrasiddhiḥ prajāyate.",
        "Anena mantrarājena kṛtvā bhasmābhimantraṇam.",
        "Tilakaṁ vinayasedyastu tasya grahabhayaṁ haret",
        "Trivāraṁ japamānastu dattaṁ vāryabhimantrya ca",
        "Prāśayedyo naro mantraṁ nṛsiṁhadhyānamācaret.",
        "Tasya rogāḥ praṇaśyanti ye ca syuḥ kukṣisambhavāḥ.",
        "Kimatra bahunoktena nṛsiṁhasadṛśo bhavet.",
        "Manasā cintitaṁ yattu sa taccāpnotyasaṁśayam.",
        "Garjantaṁ garjayantaṁ nijabhujapaṭalaṁ sphoṭayantaṁ haṭhantaṁ",
        "Rūpyantaṁ tāpayantaṁ divi bhuvi ditijaṁ kṣepayantaṁ kṣipantam.",
        "Krandantaṁ roṣayantaṁ diśi diśi satataṁ saṁharantaṁ bharaṁtaṁ bhramantaṁ",
        "Vīkṣantaṁ ghūrṇayantaṁ śaranikaraśatairdivyasiṁhaṁ namāmi",
        "॥ Iti śrībrahmāṇḍapurāṇe prahlādoktaṁ śrīnṛsiṁhakavacaṁ sampūrṇam."
    ]
}