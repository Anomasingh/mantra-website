{
    "lyrics": [
        "శ్రీమాన్ వేంకటనాథార్యః కవితార్కికకేసరీ",
        "వేదాంతాచార్యవర్యో మే సన్నిధత్తాం సదా హృది",
        "జ్ఞానానంద మయం దేవం నిర్మలస్ఫటికాకృతిమ్",
        "ఆధారం సర్వ విద్యానాం హయగ్రీవమ్ ఉపాస్మహే",
        "స్వతస్సిద్ధం శుద్ధస్ఫటికమణి భూభృత్ప్రతిభటమ్",
        "సుధా సధ్రీచీభిర్ ద్యుతిభిర్ అవదాతత్రిభువనమ్",
        "అనంతైస్త్రయ్యంతైర్ అనువిహిత హేషా హలహలమ్",
        "హతాశేషావద్యం హయవదన మీడీ మహి మహః",
        "సమాహారస్సామ్నాం ప్రతిపదమృచాం ధామ యజుషామ్",
        "లయః ప్రత్యూహానాం లహరి వితతిర్బోధజలధేః",
        "కథా దర్పక్షుభ్యత్ కథకకుల కోలాహలభవం",
        "हरత్వన్తర్ధ్వాన్తం హయవదన హేషా హలహలః",
        "ప్రాచీ సంధ్యా కాచిదంతర్ నిశాయాః",
        "ప్రజ్ఞాదృష్టేరంజన శ్రీరపూర్వా",
        "వక్త్రీ వేదాన్ భాతు మే వాజి వక్త్రా",
        "వాగీశాఖ్యా వాసుదేవస్య మూర్తిః",
        "విశుద్ధ విజ్ఞాన ఘన స్వరూపం",
        "విజ్ఞాన విశ్రాణన బద్ధ దీక్షమ్",
        "దయానిధిం దేహభృతాం శరణ్యం",
        "దేవం హయగ్రీవం అహం ప్రపద్యే",
        "అపౌరుషేయైర్ అపి వాక్ప్రపంచైః",
        "అద్యాపి తే భూతి మదృష్ట పారామ్",
        "స్తువన్నహం ముగ్ధ ఇతి త్వయైవ",
        "కారుణ్యతో నాథ కటాక్షణీయః",
        "దాక్షిణ్య రమ్యా గిరిశస్య మూర్తిః",
        "దేవీ సరోజాసన ధర్మపత్నీ",
        "వ్యాసాదయోపి వ్యపదేశ్య వాచః",
        "స్ఫురంతి సర్వే తవ శక్తి లేశైః",
        "మందోభవిష్యన్ నియతం విరిఞ్చో",
        "వాచాం నిధే వంచిత భాగ ధేయః",
        "దైత్యాపనీతాన్ దయయైవ భూయోపి",
        "అధ్యాపయిష్యౌ నిగమాన్ న చేత్ త్వమ్",
        "వితర్క డోలాం వ్యవధూయ సత్వే",
        "బృహస్పతిం వర్తయసే యతస్త్వమ్",
        "తేనైవ దేవ త్రిదశేశ్వరాణామ్",
        "అస్పృష్ట డోలాయిత మాధిరాజ్యమ్",
        "అగ్నౌ సమిద్ధార్చిషి సప్తతంతోః",
        "ఆతస్థివాన్ మంత్రమయం శరీరమ్",
        "అఖండ సారైర్ హవిషాం ప్రదానైః",
        "ఆప్యాయనం వ్యోమ సదాం విధత్సే",
        "యన్మూలమీదృక్ ప్రతిభాతి తత్త్వం",
        "యా మూలమామ్నాయ మహాద్రుమాణామ్",
        "తత్త్వేన జానంతి విశుద్ధ సత్త్వాః",
        "త్వామ్ అక్షరామ్ అక్షర మాతృకాం తే",
        "అవ్యాకృతాద్ వ్యాకృత వానసి త్వం",
        "నామాని రూపాణి చ యాని పూర్వమ్",
        "శంసంతి తేషాం చరమాం ప్రతిష్ఠామ్",
        "వాగీశ్వర త్వాం త్వదుపజ్ఞ వాచః",
        "ముగ్ధేందు నిష్యంద విలోభనీయామ్",
        "మూర్తిం తవానంద సుధా ప్రసూతిమ్",
        "విపశ్చితశ్చేతసి భావయంతే",
        "వేలా ముదారమివ దుగ్ధ సింధోః",
        "మనోగతం పశ్యతి యః సదా త్వాం",
        "మనీషిణాం మానస రాజ హంసమ్",
        "స్వయం పురోభావ వివాదభాజః",
        "కింకుర్వతే తస్య గిరో యథార్హమ్",
        "అపి క్షణార్థం కलयంతి యే త్వాం",
        "ఆప్లావయంతం విశదైర్ మయూఖైః",
        "వాచాం ప్రవాహైర్ అనివారితైస్తే",
        "మందాకినీం మందయితుం క్షమంతే",
        "స్వామిన్ భవద్ధ్యాన సుధాభిషేకాత్",
        "వహంతి ధన్యాః పులకానుబంధమ్",
        "అలక్షితే క్వాపి నిరూఢ మూలం",
        "అంగేష్వివానందథుమ్ అంకురంతమ్",
        "స్వామిన్ ప్రతీచా హృదయెన ధన్యాః",
        "త్వద్ధ్యాన చంద్రోదయ వర్ధమానమ్",
        "అమాంత మానంద పయోధిమంతః",
        "పయోభిరక్ష్ణాం పరివాహయంతి"
    ]
}