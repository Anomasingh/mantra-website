{
  "lyrics": [
    "ജഗജ്ജാലപാലം ചലത്കണ്ഠമാലം ശരച്ചന്ദ്രഭാലം മഹാദൈത്യകാലം",
    "നഭോനീലകായം ദുരാവാരമായം സുപദ്മാസഹായം ഭജേऽഹം ഭജേऽഹം",
    "സദാംഭോധിവാസം ഗലത്പുഷ്പഹാസം ജഗത്സന്നിവാസം ശതാദിത്യഭാസം",
    "ഗദാചക്രശസ്ത്രം ലസത്പീതവസ്ത്രം ഹസച്ചാരുവക്ത്രം ഭജേऽഹം ഭജേऽഹം",
    "രമാകണ്ഠഹാരം ശ്രുതിവ്രാതസാരം ജലാന്തരവിഹാരം ധരാഭാരഹാരം",
    "ചിദാനന്ദരൂപം മനോജ്ഞസ്വരൂപം ധൃതാനേകരൂപം ഭജേऽഹം ഭജേऽഹം",
    "ജരാജന്മഹീനം പരാനന്ദപീനം സമാധാനലീനം സദൈവാനവീനം",
    "ജഗജ്ജന്മഹേതും സുരാനീകകേതും ത്രിലോകൈകസേതും ഭജേऽഹം ഭജേऽഹം",
    "കൃതാംനായഗാനം ഖഗാധീശയാനം വിമുക്തേർനിദാനം ഹരാരാതിമാനം",
    "സ്വഭക്താനുകൂലം ജഗദ്വൃക്ഷമൂലം നിരസ്താര്തശൂലം ഭജേऽഹം ഭജേऽഹം",
    "സമസ്താമരേശം ദ്വിരേഫാഭകേശം ജഗദ്വിംബലേശം ഹൃദാകാശദേശം",
    "സദാ ദിവ്യദേഹം വിമുക്താഖിലേഹം സുവൈകുണ്ഠഗേഹം ഭജേऽഹം ഭജേऽഹം",
    "സുരാലിബലിഷ്ഠം ത്രിലോകീവരിഷ്ഠം ഗുരൂണാം ഗരിഷ്ഠം സ്വരൂപൈകനിഷ്ഠം",
    "സദാ യുദ്ധധീരം മഹാവീരവീരം മഹാമ്ബോധിതീരം ഭജേऽഹം ഭജേऽഹം",
    "രമാവാമഭാഗം തലാനഗ്രനാഗം കൃതാധീനയാഗം ഗതാരാഗരാഗം",
    "മുനീന്ദ്രൈഃ സുഗീതം സുരൈഃ സമ്പ്രീതം ഗുണൗധൈരതീതം ഭജേऽഹം ഭജേऽഹം",
    "ഇദം യസ്തു നിത്യം സമാധായ ചിത്തം പഠേദഷ്ടകം കണ്ഠഹാരം മുരാരേഃ",
    "സ വിഷ്ണോർവിശോകം ധ്രുവം യാതി ലോകം ജരാജന്മശോകം പുനർവിന്ദതേ നോ"
  ]
}