{
    "lyrics": [
        "Asya śrīrāmarakṣāstotramantrasya budhakauśika r̥ṣiḥ",
        "Śrīsītārāmacandro devatā anuṣṭup chandaḥ",
        "Sītā śaktiḥ śrīmad hanumān kīlakam",
        "Śrīrāmacandrapriityarthe rāmarakṣāstotrajape viniyogaḥ",
        "Dhyāyedājānubāhuṃ dhṛtaśaradhanuṣaṃ baddhapadmāsanastham",
        "Pītaṃ vāso vasānaṃ navakamaladalaspardhinetraṃ prasannam",
        "Vāmāṅkārūḍha sītāmukhakamalamilallocanaṃ nīradābham",
        "Nānālaṅkāradīptaṃ dadhatamurūjaṭāmaṇḍanaṃ rāmacandram",
        "Caritaṃ raghunāthasya śatakoṭi pravistaram",
        "Ekaikamākaraṃ puṃsāṃ mahāpātakanāśanam",
        "Dhyātvā nīlotpalaśyāmaṃ rāmaṃ rājīvalocanam",
        "Jānakīlakṣmaṇopetaṃ jaṭāmukuṭamaṇḍitam",
        "Sāsitūṇadhanurbāṇapāṇiṃ naktaṃcarāntakam",
        "Svalīlayā jagattrātumāvirbhūtamajaṃ vibhum",
        "Rāmarakṣāṃ paṭhetprājñaḥ pāpaghnīṃ sarvakāmadām",
        "Śiro me rāghavaḥ pātu bhālaṃ daśarathātmajaḥ",
        "Kausalyeyo dṛśau pātu viśvāmitrapriyaḥ śrutī",
        "Ghrāṇaṃ pātu makhatrātā mukhaṃ saumitrivatsalaḥ",
        "Jihvāṃ vidyānidhiḥ pātu kaṇṭhaṃ bharatavanditaḥ",
        "Skandhau divyāyudhaḥ pātu bhujau bhagneśakārmukaḥ",
        "Karau sītāpatiḥ pātu hṛdayaṃ jāmadagnyajit",
        "Madhyaṃ pātu kharadhvaṃsī nābhiṃ jāmbavadāśrayaḥ",
        "Sugrīveśaḥ kaṭī pātu sakthinī hanumatprabhuḥ",
        "Ūrū raghūttamaḥ pātu rakṣaḥkulavināśakṛt",
        "Jānunī setukṛtpātu jaṅghe daśamukhāntakaḥ",
        "Pādau bibhīṣaṇaśrīdaḥ pātu rāmo’khilaṃ vapuḥ",
        "Etāṃ rāmabalopetāṃ rakṣāṃ yaḥ sukṛtī paṭhet",
        "Sa cirāyuḥ sukhī putrī vijayī vinayī bhavet",
        "Pātālabhūtalavyomacāriṇaśchadmacāriṇaḥ",
        "Na draṣṭumapi śaktāste rakṣitaṃ rāmanāmabhiḥ",
        "Rāmeti rāmabhadreti rāmacandreti vā smaran",
        "Naro na lipyate pāpaiḥ bhuktiṃ muktiṃ ca vindati",
        "Jagajjaitraikamantreṇa rāmanāmnābhirakṣitam",
        "Yaḥ kaṇṭhe dhārayettasya karasthāḥ sarvasiddhayaḥ",
        "Vajrapañjaranāmedaṃ yo rāmakavacaṃ smaret",
        "Avyāhatājñaḥ sarvatra labhate jayamaṅgalam",
        "Ādiṣṭavān yathā svapne rāmarakṣāmimāṃ haraḥ",
        "Tathā likhitavān prātaḥ prabuddho budhakauśikaḥ",
        "Ārāmaḥ kalpavṛkṣāṇāṃ virāmaḥ sakalāpadām",
        "Abhirāmastrilokānāṃ rāmaḥ śrīmān sa naḥ prabhuḥ",
        "Taruṇau rūpasampannau sukumārau mahābalau",
        "Puṇḍarīkaviśālākṣau cīrakṛṣṇājināmbarau",
        "Phalamūlāśinau dāntau tāpasau brahmacāriṇau",
        "Putrau daśarathasyaitau bhrātarau rāmalakṣmaṇau",
        "Śaraṇyau sarvasattvānaṃ śreṣṭhau sarvadhanuṣmatām",
        "Rakṣaḥ kulanihantārau trāyetāṃ no raghūttamau",
        "Āttasajjadhanuṣāviṣuspṛśāvakṣayāśuganiṣaṅgasaṅginau",
        "Rakṣaṇāya mama rāmalakṣmaṇāvagrataḥ pathi sadaiva gacchatām",
        "Sannaddhaḥ kavacī khaḍgī cāpabāṇadharo yuvā",
        "Gacchanmanoratho’smākaṃ rāmaḥ pātu salakṣmaṇaḥ",
        "Rāmo dāśarathiḥ śūro lakṣmaṇānucaro balī",
        "Kākutsthaḥ puruṣaḥ pūrṇaḥ kausalyeyo raghūttamaḥ",
        "Vedāntavedyo yajñeśaḥ purāṇapuruṣottamaḥ",
        "Jānakīvallabhaḥ śrīmān aprameya parākramaḥ",
        "Ityetāni japannityaṃ madbhaktaḥ śraddhayānvitaḥ",
        "Aśvamedhādhikaṃ puṇyaṃ saṃprāpnoti na saṃśayaḥ",
        "Rāmaṃ dūrvādalaśyāmaṃ padmākṣaṃ pītavāsasam",
        "Stuvanti nāmabhirdivyaiḥ na te saṃsāriṇo narāḥ",
        "Rāmaṃ lakṣmaṇapūrvajaṃ raghuvaraṃ sītāpatiṃ sundaram",
        "Kākutsthaṃ karuṇārṇavaṃ guṇanidhiṃ viprapriyaṃ dhārmikam",
        "Rājendraṃ satyasandhaṃ daśarathatanayaṃ śyāmalaṃ śāntamūrtim",
        "Vande lokābhirāmaṃ raghukulatilakaṃ rāghavaṃ rāvaṇārim",
        "Rāmāya rāmabhadrāya rāmacandrāya vedhase",
        "Raghunāthāya nāthāya sītāyāḥ pataye namaḥ",
        "Śrīrāma rāma raghunandana rāma rāma",
        "Śrīrāma rāma bharatāgraja rāma rāma",
        "Śrīrāma rāma raṇakarkaśa rāma rāma",
        "Śrīrāma rāma śaraṇaṃ bhava rāma rāma",
        "Śrīrāmacandracaraṇau manasā smarāmi",
        "Śrīrāmacandracaraṇau vacasā gṛṇāmi",
        "Śrīrāmacandracaraṇau śirasā namāmi",
        "Śrīrāmacandracaraṇau śaraṇaṃ prapadye",
        "Mātā rāmo matpitā rāmacandraḥ",
        "Svāmī rāmo matsakhā rāmacandraḥ",
        "Sarvasvaṃ me rāmacandro dayāluḥ",
        "Nānyaṃ jāne naiva jāne na jāne",
        "Dakṣiṇe lakṣmaṇo yasya vāme tu janakātmajā",
        "Purato mārutiryasya taṃ vande raghunandanam",
        "Lokābhirāmaṃ raṇaraṅgadhīraṃ",
        "Rājīvanetraṃ raghuvaṃśanātham",
        "Kāruṇyarūpaṃ karuṇākaraṃ taṃ",
        "Śrīrāmacandram śaraṇaṃ prapadye",
        "Manojavaṃ mārutatulyavegaṃ",
        "Jitendriyaṃ buddhimatāṃ variṣṭham",
        "Vātātmajaṃ vānarayūthamukhyaṃ",
        "Śrīrāmadūtaṃ śaraṇaṃ prapadye",
        "Kūjantaṃ rāma rāmeti madhuraṃ madhurākṣaram",
        "Āruhya kavitāśākhāṃ vande vālmīkikokilam",
        "Āpadāmapahartāraṃ dātāraṃ sarvasampadām",
        "Lokābhirāmaṃ śrīrāmaṃ bhūyo bhūyo namāmyaham",
        "Bharjanaṃ bhavabījānāmarjanaṃ sukhasampadām",
        "Tarjanaṃ yamadūtānāṃ rāma rāmeti garjanam",
        "Rāmo rājamaṇiḥ sadā vijayate rāmaṃ rameśaṃ bhaje",
        "Rāmeṇābhihatā niśācaracamū rāmāya tasmai namaḥ",
        "Rāmānnāsti parāyaṇaṃ parataraṃ rāmasya dāso’smyahaṃ",
        "Rāme cittalayaḥ sadā bhavatu me bho rāma māmuddhara",
        "Rāma rāmeti rāmeti rame rāme manorame",
        "Sahasranāma tattulyaṃ rāmanāma varānane"
    ]
}