{
    "lyrics": [
        "অস্য শ্রীরামরক্ষাস্তোত্রমন্ত্রস্য। বুধকৌশিক ঋষিঃ।",
        "শ্রীসীতারামচন্দ্র দেবতা। অনুষ্টুপ ছন্দঃ।",
        "সীতা শক্তিঃ। শ্রীমদ্ হনুমান কীলকম্।",
        "শ্রীরামচন্দ্রপ্রীত্যর্থে রামরক্ষাস্তোত্রজপে বিনিয়োগঃ॥",
        "ধ্যায়েদাজানুবাহুং ধৃতশরধনুষং বদ্ধপদ্মাসনস্থং",
        "পীতং বাসো বসানং নবকমলদলস্পর্ধিনেত্রং প্রসন্নম্।",
        "বামাঙ্কারূঢ় সীতামুখকমলমিলল্লোচনং নীরদাভং",
        "নানালঙ্কারদীপ্তং দধতমুরুজটামণ্ডলং রামেন্দ্রম্ ॥",
        "চরিতং রঘুনাথস্য শতকোটি প্রবিস্তরম্।",
        "একৈকমক্ষরং পুংসাং মহাপাতকনাশনম্॥ ১॥",
        "ধ্যাত্বা নীলোৎপলশ্যামং রামং রাজীবলোচনম্।",
        "জানকীলক্ষ্মণোপেতং জটামুকুটমণ্ডিতম্॥ ২॥",
        "সাসিতূণধনুর্বাণপাণিং নক্তঞ্চরান্তকম্।",
        "স্বলীলয়া জগত্ত্রাতুমাবির্ভূতমজং বিভুম্॥ ৩॥",
        "রামরক্ষাং পঠেৎপ্রাজ্ঞঃ পাপঘ্নীং সর্বকামদাম্।",
        "শিরো মে রাঘবঃ পাতু ভালং দশরথাত্মজঃ॥ ৪॥",
        "কৌশল্যেও দৃশৌ পাতু বিশ্বামিত্রপ্রিয়ঃ শ্রুতী।",
        "ঘ্রাণং পাতু মখত্রাতা মুখং সৌমিত্রিবত্সলঃ॥ ৫॥",
        "জিহ্বাং বিদ্যানিধিঃ পাতু কণ্ঠং ভরতবন্দিতঃ।",
        "স্কন্ধৌ দিব্যায়ুধঃ পাতু ভুজৌ ভগ্নেশকার্মুকঃ॥ ৬॥",
        "করৌ সীতাপতিঃ পাতু হৃদয়ং জামদগ্ন্যজিত্।",
        "মধ্যং পাতু খরধ্বংসী নাভিং জাম্ববদাশ্রয়ঃ॥ ৭॥",
        "সুগ্রীবেশঃ কটি পাতু সক্থিনী হনুমত্প্রভুঃ।",
        "ঊরূ রঘূত্তমঃ পাতু রক্ষঃকুলবিনাশকৃত্॥ ৮॥",
        "জানুনী সেতুকৃত্পাতু জঙ্ঘে দশমুখান্তকঃ।",
        "পাদৌ বিভীषणশ্রীদঃ পাতু রামোঽখিলং বপুঃ॥ ৯॥",
        "এতাং রামবলোপেতাং রক্ষাং যঃ সুকৃতি পঠেৎ।",
        "স চিরায়ুঃ সুখী পুত্রী বিজয়ী বিনয়ী ভবেৎ॥ ১০॥",
        "পাতালভূতলব্যোমচারিণশ্ছদ্মচারিণঃ।",
        "ন দ্রষ্টুমপি শক্তাস্তে রক্ষিতং রামনামভিঃ॥ ১১॥",
        "রামেতি রামভদ্রেতি রামচন্দ্রেতি বা স্মরন্।",
        "নরো ন লিপ্যতে পাপৈঃ ভুক্তিং মুক্তিং চ বিন্দতি॥ ১২॥",
        "জগজ্জৈত্রৈকমন্ত্রেণ রামনাম্নাভিরক্ষিতম্।",
        "যঃ কণ্ঠে ধারয়েত্তস্য করস্থাঃ সর্বসিদ্ধয়ঃ॥ ১৩॥",
        "বজ্রপঞ্জরনামেদং যো রামকবচং স্মরেৎ।",
        "অব্যাহতাজ্ঞঃ সর্বত্র লভতে জয়মঙ্গলম্॥ ১৪॥",
        "আদিষ্টবান্ যথা স্বপ্নে রামরক্ষামিমাং হরঃ।",
        "তথা লিখিতবান্ প্রাতঃ প্রবুদ্ধো বুধকৌশিকঃ॥ ১৫॥",
        "আরামঃ কল্পবৃক্ষাণাং বিরামঃ সকলাপদাম্।",
        "অভিরামস্ত্রিলোকানাং রামঃ শ্রীমান্ স নঃ প্রভুঃ॥ ১৬॥",
        "তরুণৌ রূপসম্পন্নৌ সুকুমারৌ মহাবলৌ।",
        "পুণ্ডরীকবিশালাক্ষৌ চীরকৃষ্ণাজিনাম্বরৌ॥ ১৭॥",
        "ফলমূলাশিনৌ দান্তৌ তাপসৌ ব্রহ্মচারিণৌ।",
        "পুত্রৌ দশরথস্যৈতৌ ভ্রাতরৌ রামলক্ষ্মণৌ॥ ১৮॥",
        "শরণ্যৌ সর্বসত্ত্বানাং শ্রেষ্ঠৌ সর্বধনুষ্মতাম্।",
        "রক্ষঃ কুলনিহন্তারৌ ত্রায়েতাং নো রঘূত্তমৌ॥ ১৯॥",
        "আত্তসজ্জধনুষাবিষুস্পৃশাবক্ষয়াশুগনিষঙ্গসঙ্গিনৌ।",
        "রক্ষণায় মম রামলক্ষ্মণাবগ্রতঃ পথি সদৈব গচ্ছতাম্॥ ২০॥",
        "সন্নদ্ধঃ কবচী খড়্গী চাপবাণধরো যুবা।",
        "গচ্ছন্মনোরথোঽস্মাকং রামঃ পাতু সালক্ষ্মণঃ॥ ২১॥",
        "রামো দাশরথিঃ শূরো লক্ষ্মণানুচরো বলী।",
        "কাকুত্স্থঃ পুরুষঃ পূর্ণঃ কৌশল্যেয়ো রঘূত্তমঃ॥ ২২॥",
        "বেদান্তবেদ্যো যজ্ঞেশঃ পুরাণপুরুষোত্তমঃ।",
        "জানকীবল্লভঃ শ্রীমান্ অপ্রমেয় পরাক্রমঃ॥ ২৩॥",
        "ইত্যেতানি জপন্নিত্যং মদ্ভক্তঃ শ্রদ্ধয়ান্বিতঃ।",
        "অশ্বমেধাধিকং পুন্যং সম্প্রাপ্নোতি ন সংশয়ঃ॥ ২৪॥",
        "রামং দূর্বাদলশ্যামং পদ্মাক্ষং পীতবাসসম্।",
        "স্তুবন্তি নামভির্দিব্যৈঃ ন তে সংসারিণো নরাঃ॥ ২৫॥",
        "রামং লক্ষ্মণপূর্বজং রঘুবরং সীতাপতিং সুন্দরম্।",
        "কাকুত্স্থং করুণার্ণবং গুণনিধিং বিপ্রপ্রিয়ং ধার্মিকম্।",
        "রাজেন্দ্রং সত্যসন্ধং দশরথতনয়ং শ্যামলং শান্তমূর্তিম্।",
        "বন্দে লোকাভিরামং রঘুকুলতিলকং রাঘবং রাবণারিম্॥ ২৬॥",
        "রামায় রামভদ্রায় রামচন্দ্রায় বেধসে।",
        "রঘুনাথায় নাথায় সীতায়াঃ পতয়ে নমঃ॥ ২৭॥",
        "শ্রীরাম রাম রঘুনন্দন রাম রাম",
        "শ্রীরাম রাম ভরতাগ্রজ রাম রাম।",
        "শ্রীরাম রাম রণকর্কশ রাম রাম",
        "শ্রীরাম রাম শরণং ভব রাম রাম॥ ২৮॥",
        "শ্রীরামচন্দ্রচরণৌ মনসা স্মরামি",
        "শ্রীরামচন্দ্রচরণৌ বচসা গৃণামি।",
        "শ্রীরামচন্দ্রচরণৌ শিরসা নমামি",
        "শ্রীরামচন্দ্রচরণৌ শরণং প্রপদ্যে॥ ২৯॥",
        "মাতা রামো মত্পিতা রামচন্দ্রঃ",
        "স্বামী রামো মত্সখা রামচন্দ্রঃ।",
        "সর্বস্বং মে রামচন্দ্রো দয়ালুঃ",
        "নান্যং জানে নৈব জানে ন জানে॥ ৩০॥",
        "দক্ষিণে লক্ষ্মণো যস্য বামে তু জনকাত্মজা।",
        "পুরতো মারুতির্যস্য তং বন্দে রঘুনন্দনম্॥ ৩১॥",
        "লোকাভিরামং রণরঙ্গধীরং",
        "রাজীবনেত্রং রঘুবংশনাথম্।",
        "কারুণ্যরূপং করুণাকরং তং",
        "শ্রীরামচন্দ্রং শরণং প্রপদ্যে॥ ૩૨॥",
        "মনোজবং মারুততুল্যবেগং",
        "জিতেন্দ্রিয়ং বুদ্ধিমতাং গরিষ্ঠম্।",
        "বাতাত্মজং বানরযূথমুখ্যং",
        "শ্রীরামদূতং শরণং প্রপদ্যে॥ ৩৩॥",
        "কূজন্তং রাম রামেতি মধুরং মধুরাক্ষরম্।",
        "আরুহ্য কবিতাশাখাং বন্দে বাল্মীকিকোকিলম্॥ ৩৪॥",
        "আপদামপহর্তারং দাতারং সর্বসম্পদাম্।",
        "লোকাভিরামং শ্রীরামং ভূয়ো ভূয়ো নমাম্যহম্॥ ৩৫॥",
        "ভর্জনং ভববীজানামর্জনং সুখসম্পদাম্।",
        "তর্জনং যমদূতানাং রাম রামেতি গর্জনম্॥ ৩৬॥",
        "রামো রাজমণিঃ সদা বিজয়তে রামং রমেশং ভজে",
        "রামেণাভিহতা নিশাচরচমূ রামায় তস্মৈ নমঃ।",
        "রামান্নাস্তি পরায়ণং পরতরং রামস্য দাসোঽস্ম্যহম্",
        "রামে চিত্তলয়ঃ সদা ভবতু মে ভো রাম মামুদ্ধর॥ ৩৭॥",
        "রাম রামেতি রামেতি রমে রামে মনোরমে।",
        "সহস্রনাম তত্তুল্যং রামনাম বরাননে॥ ৩৮॥"
    ]
}